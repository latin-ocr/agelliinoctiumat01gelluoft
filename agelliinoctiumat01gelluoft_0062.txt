LVIII PRAEFATIO

ne nimis saepe Γ) ex tenebris illum elicuerim, immo etiam-
si uno alterove capite festinationis coargutus ero, tamen
alia, quae addere nondum ausus sum aut scivi, succrescere
quovis pignore certaverim arbitratus ut Theophrastum,
Hermippum, Theopompum, sic ne alios quidem Gellium
inspexisse nisi oculis magistri.

Inquirentibus vero nobis, non quibus fontibus Gellius
usus sit, sed quonam modo suis, spes iam excidit similes
nos fructus capturos esse iis, quos collegit in Verrio
Reitzenstein, in Nonio post alios iam Lindsay. Nam ei
sollemne fuisse duo vel tria sese subsequentia capita ex
eodem auctore desumere vel duo ex eodem deprompta
tertio aliunde nato disiungere iam dudum cognitum est.
Alioquin, ut ipse ait, ordine rerum fortuito usus esse vi-
detur3 nam quae fila iam tenere inihi videbar‘2f), omnia
manibus elapsa sunt, ut umbras persecutus sim per tempus
interdum haud ita breve. Itaque laboribus cassis alios
defatigare nolo. Vnum tantum afferam, quod satis certum
mihi videtur, ex minoribus grammaticis Gavii Bassi exem-
plum. Explicantur in eius libro de origine vocabulorum,
quem eundem esse atque commentarios ΠΙ 9 et 18 110-
minatos Lei-sch, Mei-cklin, Kretzschmer uno ore proclama-
runt, Π 4 divinatio III (9 equus Sci(mus)³) 18 pedarii
19 parcus V 7 persona XI 17 retare: vides excerpta Gel-
113113 per ordinem litterarum digesta, quod vix fieri potuit,
nisi Gavius Bassus opus suum alphabetice disposuit Gellius-
que eundem ordinem retinuit. Nam casui aut consulto

1) Cfr. et Ru. 58 Ne. 251, 274.

2) Varronis quidem antiq. rer. div. quarum liber aut certa
aut probabili coniectura definiri potest, hoc ordine apud Gellium
se excipiunt: IV—I 193 VIII—II 28; XIV—XI 6; XIV(‘?)—XV
30, ἴς XIV—XVI 16 sq. Hic ordo librorum Varronis Gelliano
respondet, sed casu id factum est, certe neque 111 ant. rer.
hum. neque in disciplinis idem fit. In aliis, ut in Verrii de
obscuris Catonis, numerus exemplorum nimis exiguus est, quam
quo aliquid certi concludi liceat.

3) Hoc ex numero eximendum videtur, quamquam ordini
bene se inserit: nam fons capitis Modestus est, vd. supra.

