XVIII PRAEFATIO

biarum, invenit in aliquo libro de musica conscripto, ubi
iam ad Thucydidis Herodotique locos remissum erat. Verba
vero horum ex ipsis supplebat, sicut ἓ 16 ex Cicerone,
totius argumentationis origine non patefacta. Item praeter
Tironem Catonem ab eo inspectum esse clare verba VI 3,
49 docent, neque fidem ei denego XVIII 7 se exempla
Favorino suppeditasse asseveranti, dum in Favorini locum
fontem verum Verrium subroges.

Haec vero, quae supra exposui, quod iam pro explorato
ponere licet, duorum praecipue virorum acumini et sub-
tilitati debemus, qui cum Dirksenum quadam ex parte
praegressum secuti diversa opera ad eundem finem per-
venerint, 1111116 60 magis stabiliverunt, Mercklinum dico et
Kretzschmerum, quorum vestigia presserunt fructu satis
amplo Ruske, minore Froehdeff) Qui vero eis successe—
runt, in lubrico solo et paene exhausto desudarunt, ita ut,
qui provenit fructus, non semper respondeat ingenio operae-
que impensae. Sic certe acumen non defuit, sed fortuna
Beckio, qui partem capitum ex Plinii de dubio sermone
libris deductam esse contendit. Quae thesis neque clare
firmari, quamvis acriter sit proposita, neque, id quod conr
cesserim, clare redargui potest²); aedificium vero debilibus
trabibus constructum timeo ne pauci sint, qui incolere
audeant, praeter aedium fabrum. Simili modo, quae nova
se elucubrasse putat, Nettleship nobis raro probare potest,
si novos et paene ignotos auctores in seriem fontium in-
culcat, ut Cornelium Epicadum vel Octavio Avito similes
vel Asconii contra obtrectatores Vergilii librum. Contra
quem iam hoc unum opponam.3) Quamvis non semper
suo loco suos fontes nominet, Gellium nusquam tamen ex
auctore sua desumpsisse statuendum est, qui non uno
alterove loco totius operis appareat. Vt XVIII 14 mana-

 

1) Vd. eorum libros infra p. XXI adn. allatos.

2) Qua in re me consentire gaudeo cum GoetZ, Berl. phil.
Wochenschr. XIII (1893) 1262.

3) Vd. et Ruske p. 13 58.

